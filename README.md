# SecondLife4Toys

Ένας νέος έξυπνος βοηθός παιχνιδιού!

> Τα πουλιά πετούν, τα ψάρια κολυμπούν και τα παιδιά παίζουν  **(**Landreth, 1991:25)
![enter image description here](https://ppf.edu.gr/hackers/wp-content/uploads/2022/02/256387291_1046306816206856_7489017693466981142_n-e1637071776761-1024x568-1.jpg)
Το παιχνίδι είναι η καλύτερη διασκέδαση για τα παιδιά, τα οποία ταυτόχρονα μαθαίνουν μέσα από αυτό. Το παιχνίδι επιτρέπει στα παιδιά να αναγνωρίζουν, να εκφράζουν και να διαχειρίζονται τα συναισθήματά τους, καθώς “δουλεύουν” με αυτά μέσα από το παιχνίδι. Σε όλα τα παιδιά αρέσουν τα παιχνίδια, όπως λούτρινα κουκλάκια, αυτοκινητάκια, κουκλόσπιτα και άλλα. Δυστυχώς όμως μετά από κάποιο διάστημα πολλά από αυτά παραμερίζονται, γιατί τα παιδιά έχουν βαρεθεί και δεν παίζουν μαζί τους. Αυτά τα παιχνίδια στην καλύτερη περίπτωση χαρίζονται σε άλλα παιδιά ή συνήθως καταστρέφονται και καταλήγουν στα σκουπίδια, λόγω και του χαμηλού κόστους παραγωγής τους. Μπορούμε να βρούμε ένα τρόπο και να «αναβαθμίσουμε» κάποια παιχνίδια που θα ξανατραβήξουν το ενδιαφέρον των παιδιών;

Περιεχόμενα

-   [Το πρόβλημα](https://ppf.edu.gr/hackers/archives/3172#%CE%A4%CE%BF_%CF%80%CF%81%CF%8C%CE%B2%CE%BB%CE%B7%CE%BC%CE%B1 "Το πρόβλημα")
-   [Έρευνα](https://ppf.edu.gr/hackers/archives/3172#%CE%88%CF%81%CE%B5%CF%85%CE%BD%CE%B1 "Έρευνα")
-   [Η πρόταση μας](https://ppf.edu.gr/hackers/archives/3172#%CE%97_%CF%80%CF%81%CF%8C%CF%84%CE%B1%CF%83%CE%B7_%CE%BC%CE%B1%CF%82 "Η πρόταση μας")
-   [Λίστα εξοπλισμού](https://ppf.edu.gr/hackers/archives/3172#%CE%9B%CE%AF%CF%83%CF%84%CE%B1_%CE%B5%CE%BE%CE%BF%CF%80%CE%BB%CE%B9%CF%83%CE%BC%CE%BF%CF%8D "Λίστα εξοπλισμού")

## **Το πρόβλημα**

Όταν ακούμε για τη ρύπανση του πλανήτη συνήθως το μυαλό μας πηγαίνει σε πλαστικές συσκευασίες, σακούλες κοκ. Ωστόσο, συναντάμε περισσότερο καθαρό πλαστικό στα παιδικά παιχνίδια. Κι αυτό γιατί διαρκούν λίγο καθώς το παιδί μεγαλώνει. Μελετώντας τους ηλικιακούς κύκλους των παιχνιδιών μπορούμε να προσδιορίσουμε τον αντίκτυπό τους στο περιβάλλον. Ακόμα μπορούμε να υπολογίσουμε την ενέργεια που καταναλώνεται στη δημιουργία και τη χρήση του κάθε παιχνιδιού κατά τη διάρκεια ζωής του.

Αυτό περιλαμβάνει την εξαγωγή και επεξεργασία των πρώτων υλών, την αποστολή των προϊόντων και τις απαιτήσεις ισχύος όπως είναι οι μπαταρίες. Κυρίως όμως αφορά στην ενέργεια που χάνεται, ή ανακτάται μέσω της ανακύκλωσης ή της απόρριψης του παιχνιδιού στο τέλος της ζωής του.

Ανακαλύψαμε ότι τα παιχνίδια που διαρκούν περισσότερο είναι αυτά που επαναπωλούνται ή χαρίζονται και έχουν συνολικά χαμηλότερη ετήσια επιβάρυνση στο περιβάλλον. Μπορούμε να ανακαλύψουμε κάποιον άλλο τρόπο ο οποίος να κάνει τα παλιά παιχνίδια να διαρκούν περισσότερο;

## **Έρευνα**

Για να μελετήσουμε το θέμα ξεκινήσαμε αρχικά με τον όρο “κυκλική οικονομία” προσπαθώντας να καταλάβουμε τι ακριβώς σημαίνει. Εστιάσαμε στα δυο βίντεο που υπάρχουν παρακάτω ως σημείο εκκίνησης για την κουβέντα μας.

Με την βοήθεια φύλλου εργασίας προσπαθήσαμε να δώσουμε παραδείγματα λειτουργίας της οικονομίας σε γραμμική και κυκλική μορφή.

Στη συνέχεια εστιάσαμε στα παιδικά παιχνίδια και την κυκλική οικονομία, παρακολουθώντας αρχικά μια σειρά από βίντεο τα οποία έχουν χρήσιμες πληροφορίες για το θέμα:

-   [How Teddy Bear Is Made In Factory](https://www.youtube.com/watch?v=3GosbFtHL58)
-   [How are Hot Wheels made?](https://www.youtube.com/watch?v=afRudZSOVUU)

Επίσης το παρακάτω άρθρο μας βοήθησε να εστιάσουμε στο πρόβλημα. Πολλά παιχνίδια, που μπορεί να έχουν χρησιμοποιηθεί μόνο μία φορά, καταλήγουν στα σκουπίδια.

[Στα σκουπίδια της γειτονιάς η παιδική μας ηλικία](https://www.in.gr/2021/11/16/greece/sta-skoupidia-tis-geitonias-paidiki-mas-ilikia)

Χρησιμοποιώντας την πλαφόρμα Mural για να καταγράφουμε τις ιδέες μας σε όλη την διάρκεια του Project αποτυπώσαμε τις απόψεις των παιδιών για τα προβλήματα που εντόπισαν και κατέγραψαν στο φύλλο εργασίας. Στη συνέχεια χρησιμοποιώντας τεχνικές παραγωγής ιδεών σχεδιαστικής σκέψης, και το εργαλείο  [WeDesignForSTEAΜ](https://github.com/hackersppf/We-design-for-STEAM)  πραγματοποιήσαμε συναντήσεις στις οποίες καταγράψαμε αρχικές ιδέες, τις επεξεργαστήκαμε και καταλήξαμε στην πρόταση μας.

## **Η πρόταση μας**

Θέλοντας λοιπόν να δώσουμε έναν νέο κύκλο ζωής και χρήσης στα παιχνίδια μας και να ενθαρρύνουμε τα παιδιά, αν δεν τα χαρίσουν, να μην τα πετάνε στα σκουπίδια η πρότασή μας είναι να μετατραπούν σε έξυπνους υπολογιστές ανοιχτών τεχνολογιών με την χρήση RapsberryPi! Έτσι, φιλοξενώντας στο εσωτερικό τους, την κεντρική μονάδα, μια κάμερα, μια οθόνη, ηχεία και μικρόφωνο τα παλιά μας λούτρινα παιχνίδια γίνονται μοδάτοι υπολογιστές! Οι μαθητές μας έχουν ήδη αρχίσει και υλοποιούν μια σειρά έξυπνων εφαρμογών και παιχνιδιών με την χρήση του Pictoblox και του Scratch οι οποίες θα εκμεταλλεύονται την κάμερα και το μικρόφωνο και θα έχουν δυνατότητες:

-   Τεχνητής νοημοσύνης σε παιχνίδια
-   Αφήγηση παραμυθιών
-   Δημιουργικές δραστηριότητες (μουσική, χορός κλπ)
-   Ενημερώσεις για τον καιρό κλπ.

## Λίστα εξοπλισμού

1.  Raspberry Pi 4 – Model B – 8GB, 90 ευρώ
2.  Raspberry Pi Camera Module V2 (8MP,1080p), 30 ευρώ
3.  Pi Display 5″ 800×480, DSI interface, Capacitive Touchscreen, 50 ευρώ
4.  Waveshare Li-Ion Battery HAT (14500 Battery), 22 ευρώ
5.  Παλιά ηχεία, μικρόφωνα και headphones τα οποία διαθέτουμε στο εργαστήριο

**Συνολικό κόστος: 192 ευρώ.**
